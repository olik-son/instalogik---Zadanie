#Z konkursu instalogik.pl 2021


Ania, Basia, Czarek i Darek mają duże opakowanie takich samych klocków, które zdecydowali się wykorzystać do zabawy w budowanie wież. Każda rozgrywka w takiej zabawie polega na tym, że każdy z uczestników buduje własną wieżę dokładając do niej klocki. Na początku rozgrywki wszystkie klocki znajdują się w opakowaniu. Dzieci przed rozgrywką tworzą ponumerowaną listę poleceń, zgodnie z którą będą dokładały klocki. Podstawowym poleceniem jest dołożenie klocków zawsze do swojej wieży, np. "Basia dokłada 2 klocki". Aby urozmaicić zabawę wymyśliły też polecenie "przejdź do", które zmienia kolejność wykonywania poleceń. Na przykład po poleceniu "przejdź do 5" należy wykonywać po kolei polecenia od piątego na liście. Rozgrywka kończy się, gdy po wykonaniu polecenia jedna z wież ma 10 lub więcej klocków.


Dzieci tak bardzo polubiły tę zabawę, że zdecydowały się raz skończyć rozgrywkę dopiero, kiedy któreś z nich ułoży wieżę składającą się nie z 10 klocków, ale ze stu miliardów klocków (100 000 000 000). Do tej rozgrywki ułożyły taką listę poleceń:

1. Przejdź do 7
2. Basia dokłada 5 klocków
3. Czarek dokłada 8 klocków
4. Basia dokłada 3 klocki
5. Ania dokłada 7 klocków
6. Przejdź do 2
7. Ania dokłada milion klocków
8. Czarek dokłada 7 klocków
9. Przejdź do 4


##Pytanie
1. Najwyższą wieżę ma Czarek?
2. Ania wykonała polecenie dokładania klocków tyle samo razy co Czarek?
3. Czarek wykonał polecenie dokładania klocków parzystą liczbę razy?
4. Ania miałaby najwyższą wieżę, gdyby w poleceniu 7 dołożyła 15 miliardów klocków?
